Jeg er lærer i softwareudvikling og programmering på AspIT, hvor jeg tilpasser min undervisning til den enkelte elevs forhåndsviden, styrker, udfordringer og behov. 
Vores elever kommer med meget forskellig baggrund, og derfor er det vigtigt for mig at tilbyde en individuelt tilpasset undervisning. 
I min undervisning står jeg sjældent foran hele klassen og holder oplæg. 
I stedet arbejder jeg tæt sammen med de enkelte elever og tilpasser undervisningsmaterialet til deres niveau og interesser, så alle kan udvikle sig i deres eget tempo og på deres egen måde.
For at støtte eleverne bedst muligt har jeg selv udviklet alt mit undervisningsmateriale. Materialet er klart struktureret og overskueligt, så du som elev aldrig vil være i tvivl om, hvad du skal gøre som det næste.
