Jeg er lærer i softwareudvikling og programmering på AspIT, hvor jeg tilpasser min undervisning til den enkelte elevs forhåndsviden, styrker, udfordringer og behov. <br>
I min undervisning står jeg sjældent foran hele klassen og holder oplæg. I stedet arbejder jeg tæt sammen med de enkelte elever og skræddersyr undervisningsmaterialet til deres niveau og interesser, så alle kan udvikle sig i deres eget tempo og på deres egen måde. <br>
For at støtte eleverne bedst muligt har jeg selv udviklet alt mit undervisningsmateriale. Materialet er klart struktureret og overskueligt, så du som elev aldrig vil være i tvivl om, hvad du skal gøre som det næste.
